Graphity
पैशानं पैसा येतो हे ठीक आहे. पण पहिला पैसा कसा येणार
उद्याचं भविष्य : सकाळी भविष्य वाचण्याचा योग येईल.
लिंबाचा वापर दोन गोष्टींसाठी : उतरून टाकायला आणि 'उतरवायला'!
माझा दिनक्रम : खाल्ल्यावर झोपणे अन भूक लागल्यावर उठणे...
घडायला 'वळण' लागतं आणि अपघातालाही...
"गरजा कमी असणे, हीच आजची खरी गरज आहे..."
"उगाच विचारून तुम्हाला अडवत नाही. सांगाना, कुठे चाललात?"
कोणतीही गोष्ट उचलण्यापेक्षा ढकलणं सोपं असतं जबाबदारीच्या बाबतीत मी तेच करतो.
झाडावर प्रेम करा... झाडाखाली नको.
तुम्ही दारू पिता का? हा प्रश्न आहे की आमंत्रण?
गार पाण्याचे पहिले दोन तांबे घेववत नाहीत. एकदम तिसराच घेतला तर?
"आपण किती क्षुद्र आहोत, याचा अंदाज येईल... हिमालयात जा किंवा सरकारी कार्यालयात!"
अजिबात झोप लागत नाहीये... अशी स्वप्नं पडतात हल्ली...
दारू पिऊन गाडी चालवायला बंदी आहे ना? मग 'बार' बाहेर पार्किंगची जागा कशाला?
जंतुनाशक इंजेक्शन निर्जंतुक का करून घ्यावे लागते?
फॅशन म्हणजे अशा कंटाळवाणा प्रकार जो दर सहा महिन्यांनी बदलावा लागतो.
काळजी 'करण्यापेक्ष्या' काळजी 'घेणे' चांगलं!
टेनिस खेळाडू सगळ्यांत श्रीमंत असूनही 'सर्व्हिस' का करतात?
एक किलो सोन्याचे बक्षिस लागेल त्याची चांदीच ना!
आरोप खपवून घेतले जाणार नाहीत. आरोप करणाऱ्यांना 'खपवले' जाईल.
आयुष्यात चार माणसं तरी जोडावीत... शेवटी उपयोगी पडतात.
"एकट्याने पिक्चर पाहणं कंटाळवाणचं, थिएटरमध्ये दहा-बारा तरी प्रेक्षक पाहिजेत."
"मांजर आणि नवरा; कुठेही नेऊन सोडला, तरी संध्याकाळी घरीच परत येतो..."
घरी बसलात तर संधी तुम्हाला दारात उभी करणार नाही. चालते व्हा...!
इतिहास बदलता येत नसेल तर निमुटपणे अभ्यास करून पास व्हा!
रस्त्यावर 'उतरला' नाहीत तरी चालेल. पण 'रस्त्यावर' येऊ नका म्हणजे झालं!
"माझा मित्र मला रोज चहा पाजतो, पण बिल मात्र मीच देतो."
पूर्णपणे विस्मरणात गेलेली एखादी घटना आठवतोय?
लोकशाहीवर विश्वास आहे की नाही बोल... का घालू गोळी?
काहीही विसरून चालणार नाही. हे लक्ष्यात ठेवा.
प्रत्येक स्वच्छ टेबलामागे एक कोंबून भरलेला ड्रॉव्हर असतो!
खाली मान घालायला लावण्यापेक्ष्या खाली मान घालून चालणं परवडेल!
मोबईलमुळे संवाद सोपा झाला आणि सुसंवाद कठीण!
संगणंक आल्यापासून माझं 'लेखणी बंद' आंदोलन सुरु आहे...
अधिकाऱ्यांना कामाचा थकवा येतो अन कामगारांना येतो तो आळस
मन:शांतीचा उत्तम मार्ग : बायकोच्या मनासारखं वागा!
हवापालटासाठी गेलं की मनावरचा ताण हलका होतो. आणि खिशावाराचाही!
पावसाळा आता कधीही सुरु होईल. अंघोळ करून घ्या!
आमच्या घरातील गोष्टी बाहेर कुणाला कळत नाहीत. माझी बायको सोडून गेल्याचं कळलंय तुम्हाला?
विसरण्याच्या सवयीचं हत्यार आठवण ठेवून वापरावं लागतं!
पैसे खाणाऱ्यांना अन्न गोड लागते का?
ढेकणांना 'विष' घालताना आपण त्यांना 'औषध' सांगून फसवितो!
"पाठीचा कणा ताठ ठेवला, की ताठ मानेनं जगता येतं!"
नास्तिकतेवर माझी गाढ श्रद्धा आहे.
"आपल्या हातून संधी गेली की, काळ बदलला असे प्रत्येकाला वाटते..."
"आपल्या चुकीनं बस गेली, तरी आपण 'बस चुकली' का म्हणतो?"
टेन्शनमुळे केस गळतात आणि मग केस गळाल्याचे टेन्शन येते!
ते विज्ञानात नवे शोध लावतात; आम्ही इतिहासात!
ते विज्ञानातून चमत्कार करतात; आम्ही चमत्कारात विज्ञान शोधतो!
माझी बायको छान चहा करते. त्याला चव येत नाही ती भेसळीमुळे!
शीर्षासन केल्याने डोक्यात अक्कल शिरत नाही!
व्यायामाच्या वेळी शरीर बंड करतं आणि खाण्याच्या वेळी मन!
निवांत बसून राहणं मला पटत नाही. त्यापेक्षा मी चक्क झोपतो.
बायकोच पर्लरचं बिल पाहून माझा चेहरा काळवंडतो.
दारू हे उत्तर नाही. पण ती प्रश्न विसरायला लावते.
मुलं पडून उभी राहतात आणि राजकारणी उभे राहून पडतात!
"मी योगासनं शिकावी म्हणतोय, पण योग येत नाहीये!"
वेळेला किंमत असते. किमती वेळ फुकट घेऊ नका!
"अंथरून पाहून पाय पसरले, की मग कुणापुढे हात पसरावे लागत नाहीत!"
"बाहेरून बारीक व्हावं, असं खूप आतून वाटतंय!"
चोहीकडे प्रकाश पडलाय हे समजायला आपण अंधारातच असायला पाहिजे ना?
"आमची भांडणं समजुतीने मिटतात मी माझी चूक कबूल करतो, अन बायको मला समजून घेते... हे महत्वाचं!"
हुशारी आणि सौंदर्य एकत्र मिळू शकत नाही. मी सौंदर्य निवडण्याची हुशारी केली!
झोपेच्या बाबतीत मी कायम जागरूक असतो!
एका फटक्यात न ऐकणारी मुलं फटक्यानं मात्र ऐकतात!
यशस्वी कसं व्हावं? असं पुस्तक मी लिहिलंय पण ते खपत नाहीये
कष्टांमुळे भविष्यकाळ चांगला होतो आणि आळसामुळे वर्तमानकाळ!
दुसऱ्याचा गैरफायदा घेणाऱ्यांचा जगात तोटा नाही!
जे काम इतरांना सांगण्यासारखं आहे; ते उद्यावर ढकलू नका!
झाडं तोडणारे ती लावताना मात्र तोंडाला पानं पुसतात!
मृत्युनंतर पैशांची हमी योजनेला 'लाईफ इन्शुरन्स' कसे म्हणावे?
स्पीकर्सबाबत पोलिसही 'कानावर हात' ठेवतात...
'मेमो' म्हणजे ऑफिसने आपल्या कामाची घेतलेली दाखल!
लग्नानंतर नवरा-बायको एकाच नाण्याच्या दोन बाजू होतात... कधीही एकत्र न येणाऱ्या!
"मी घोड्यावर बसलो की, घोडापण बसतो!"
'मी खोटं बोलत नाही' म्हणणारी माणसं खोटारडी असतात!
"लग्नाची बोलणी जमली नाहीत, म्हणून मला बरीच बोलणी खावी लागली!"
'निरर्थक' या शब्दाला देखील काहीतरी अर्थ असतोच ना?
मला इतरांना मदत करायची आवड आहे. पण सवड मिळत नाही...
मी शाळेत इतिहासातच पुन्हा नापास झालो. इतिहासाची पुनरावृत्ती झाली!
हसण्यानं आयुष्य निरोगी होतं आणि दुसऱ्यावर हसण्यानं निरुपयोगी!
लोळण्यानं आळशीपणा वाढतो. त्यापेक्षा सरळ झोपावं!
"काही लोक जिथे जातील तिथे आनंद फुलवतात आणि काही जिथून जातील, तिथे!"
यश मिळाल्यावरच गतकाळातील उपेक्षेला किंमत येते!
रिकामटेकडं राहणं म्हणजे उर्जेची बचत!
दुसऱ्याच्या डोक्यावर पाय देऊन काही जण स्वत:च्या पायावर उभे राहतात!
तुला पाहून मला माझं बालपण आठवतं. असाच शेंबडा बावळट होतो मी!
आमच्या समाजात आम्ही जातपात मनात नाही.
"प्रेमात लाडक्या नावाचा उच्चार होतो, आणि रागात आडनावाचा उद्धार!"
लोण्याच्या योग्य वापराशिवाय त्याचे 'चीज' होत नाही...
बाहेर रागात आणि घरी प्रेमात आपण 'एकेरीवर' येतो.
येणारी गिर्हाणईकच ज्योतिष्याचं भविष्य ठरवतात!
"पूर्वी आम्ही भेटायचो, बोलायचो, हसायचो... नंतर आमचं लग्न झालं!"
स्वत:ला रंग नसलेलं पाणीच इंद्रधनुष्य साकारते...
सोन्याचे भाव पाहून आता ते 'लुटायला'च लागणार वाटतं!
"चुका सगळेच करतात. त्या लवकर कबूल करतात, ते नवरे."
काही मित्र गरजेच्या वेळी अगदी धावून येतात... त्यांच्या!
घसा अडकला की ठसका लागतो; अन जीव अडकला की उचकी!
मंदीतही तेजीत चालणारा व्यवसाय; ब्युटी पार्लर!
मी मित्रांना फोने करून 'डिस्टर्ब' करत नाही. माझं काम असल्याशिवाय!
सुटीच्या दिवशी फुग्याच्या किमतीही फुगवून सांगतात!
स्मरणशक्ती वाढविण्याच्या गोळ्या घ्यायचे मी नेहमी विसरतो.
जेव्हा तुम्ही बरोबर असता तेव्हा कुणाच्या लक्ष्यात राहत नाही. पण जेव्हा चुकता तेव्हा कुणी तुम्हाला विसरत नाही.
'मागेवळून न पाहणारे' पुढे जाऊन धडपडतात
हा sms  मिळाला नाही तर लगेच कळव!
स्त्री म्हणजे शक्ती आणि पुरुष म्हणजे सहनशक्ती!
आमची भांडणं होतात ती हिच्या हॉटेलातील खाण्यावरून अन माझ्या पिण्यावरून!
पहाटेची स्वप्नं खरी झाल्याची स्वप्नं पडतात हल्ली!
"मंगळसूत्राला पर्याय आहे, पण नवऱ्याला नाही!"
कागदाला शहाणपणा चिकटवला की त्याचे प्रमाणपत्र होते!
मुलांना झोपेत लोळायला आवडतं आणि मोठ्यांना झोप झाल्यावर!
ज्या गुरूचा गंडा बांधायचा त्यालाच गंडा घालू नये!
माझ्या मुलानं खूप प्रगती करावी असं मला वाटतं म्हणून ती त्याचा अभ्यास घेत नाही!
मी कुणाच्याही बापाला भीत नाही. प्रेयसीच्या सोडून!
लंगडी खेळायला मी एका पायावर तयार असतो!
मला आठवणीत रमायला आवडते. लाग्नाधीच्या.
हॉटेलातील पाटी: 'बाहेरचे पदार्थ खाऊ नयेत'
"पुस्तकं नेमानं चालली, की ज्ञानाचं पीठ पडतं!"
'पेशन्स' नसलेल्या माणसालाच 'पेशंट' म्हणतात!
"प्रत्येक धर्माबाबत सारखंच राजकारण करतो, तो खरा धर्मनिरपेक्ष!"
घराच्या भांडणाचा राग होर्नवर काढू नये!
आपण पाहिलं वर्षभर मुलांना बोला-चालायला शिकवतो आणि नंतर एका जागी शांत बसायला!
एखाद्याची आठवण आली असं वाटतं तेव्हा आपण त्याला विसरलेलो असतो!
घटस्फोटाची प्रकिया एवढी किचकट  का असते? लग्न केल्याची 'किंमत' कळावी म्हणून!
पूर्वी मी खूप कष्टाळू होतो. आता कष्ट-टाळू झालोय!
जागरणाच्या कल्पनेनेही मला झोप येते!
"आपला तो अभिमान, दुसऱ्याचा तो माज!"
काळाची चूक आणि उद्याचं स्वप्न यांच्यामध्ये आजची संधी आहे.
देवा सर्वांना श्रीमंत कर; पण माझं नंबर पहिला लाव.
अनुभव हा उत्तर शिक्षक आहे... पण त्याची फी आपल्याला परवडत नाही.
चिंतामुक्त सुखी जीवनाचे रहस्य काय? तेही एक रहस्यच आहे.
नोकरी म्हणजे आठ तासांचा धंदा आणि धंदा म्हणजे चोवीस तासांची नोकरी
देव करो आणि आपलीच पुण्यतिथी पाहण्याची वेळ कुणावरही न येवो!
मुलगा आणि नारळ कसा निघेल हे आधीच सांगता येणं अवघड आहे...!
स्वर्ग प्रत्येकाला हवा असतो पण मरण मात्र कुणालाही नको असतं.
विवाहित पुरुषाने कितीही नोकर्या बदलल्या तरी त्याचा बॉस एकाच असतो.
वडील म्हणजे अनुवंशिकतेने मिळालेले फायनान्सर!
ऑफिसात चहा-कॉफी अजिबात घेऊ नका! झोप उडते!
"खोटं बोलू नका, फसवू नका आणि चोरी करू नका... गरज असल्याशिवाय!"
"'सिक्रेट' लपवण्यात अवघड काहीच नाही. तुम्ही ज्यांना ते सांगता, त्यांना लपवता येत नाही, हा त्यांचा दोष..."
जनतेला लुटू नका सरकारला स्पर्धक आवडत नाहीत!
भुकेच्या वेळी मी जिभेचे लाड करत नाही...
'उद्योग' खूप केले आणि 'धंदे'ही; पण व्यवसाय मात्र मला जमला नाही!
कोणतंही काम तडकाफडकी संपवायचा निश्चय करा... उद्यापासून.
आजच्या काळात सर्वात स्वस्त झालेली गोष्ट म्हणजे मरण.
रात्रपाळीच्या वॉचमेननी तरी खाल्ल्या मिठाला 'जगायला' हवं!
गंजून संपण्यापेक्ष्या झिजून संपणे चांगले...
बुद्धीविरुद्ध लढ्यात नेहमी माझं मन जिंकत... कमकुवत बाजू कशी जिंकणार?
डासाच्या चावाण्याला प्रत्येकाचं शरीर 'दाद' देतं!
तू रागीट आहेस असं मला कोणीही म्हटलं की मला खूप राग येतो.
मोबाईलवर गेम आल्यापासून ती देखील खेळण्याची वस्तू झाली आहे!
वाढदिवसालाच सगळे 'विष' का देतात?
काम पाहून मी वेडा होतो त्याच्याकडे तासन्-तास मी नुसता बघतच राहतो...
मी उपवास करत नाही कारण जास्त खायला मला आवडत नाही.
"तुमच्याबद्दल कोणाला फिकीर नाही असं वाटत असेल, तर बँकेचे एक-दोन हप्ते चुकवून बघा!"
दारूमध्ये व्हिटामिन पी असते...
आपल्या पूर्वजांची परंपरा जपायला काय म्हणतात? माकडचाळे
कोण म्हणतं व्यसन सुटत नाही? मी आतापर्यंत शंभर वेळा सोडलयं!
मूर्ख असल्याचे सिद्ध करण्याची संधी प्रत्येकाला मिळते. काही जण त्यातही घाई करतात...
नवा सिलिंडर मिळेपर्यंत मी गॅसवर असतो...
"कितीतरी उद्दाम, निर्लज्ज, नालायक माणसे मला भेटली. पण मी कुणाबद्दल वाईट शब्द काढलेला नाही."
मराठी माणसांनी मराठीतूनच 'कॉन्व्हर्सेशन' केलं पाहिजे.
ढेकणांशी माझे रक्ताचे नातं आहे!
"अभिनेत्यातला 'अभि'नय संपला, की तो नेता होतो."
फुगलेल्या पोटासाठी आपण 'जिम'मध्ये जाऊन मालकाचे खिसे फुगवतो.
माझे कथाकाथानाचे शेकडो कार्यक्रम झाले आहेत... घरी... मुलांसमोर!
आई-वडिलांना प्रेमापोटी भ्यावं! आणि बायकोवर भीतीपोटी प्रेम करावं...
सिंहाच्या पिल्लाला 'छावा' म्हणतात. अन माणसाच्या 'मुलाला' पिल्लू!
"लग्नामुळे एकटेपणाची समस्या कमी होत नाही, वाढते."
"मी लोकांना खाण्यावरून बोललो, तर ते मला पिण्यावरून बोलतात!"
"अभ्यासातून हे ज्ञान मिळतं, की अभ्यास केला नसता, तरी चाललं असतं!"
इतिहास घडविणार्यांचचा भूगोलही पक्का लागतो!
"काही प्रश्न असे असतात, की ते सोडून दिले, की सुटतात!"
"संगीत ही देणगी असेल, तर वाईट संगीतकार हा शाप आहे!"
मी काल रात्रभर जागून रात्री लवकर का झोपावे हे वाचत बसलो होतो.
दोन लग्नांची शिक्षा: दोन सासूबाई!
"हिरव्या सिग्नलला गाडी, पळवली नाही, तर मागचे लाल-पिवळे होतात!"
मी संकटांना कधीच शोधात नाही. पण त्यांनाच मी सापडतो...
ज्याच्यासाठी आपल्याला रडता येत नाही. त्याच्यावर निदान हसू नये!
आयुष्यातले कटू अनुभव मी लक्ष्यात ठेवत नाही. उदा. मित्रांकडे केलेली उधारी!
पूर्वी मी खूप काम करायचो... नंतर नोकरी लागली!
श्रीमंत लोकांची मला सगळ्यात आवडणारी गोष्ट म्हणजे त्यांचा पैसा!
ऑफिसमध्ये प्रामाणिक पणाने वागा. तुम्हाला शाबासकी मिळेल आणि तुमच्या ज्युनिअर्सना बढती...
फोनवर बोलत गाडी चालवू नये. फोन खाली पडण्याचा धोका असतो!
चिकन म्हणजे असा प्राणी जो जन्मण्यापूर्वी आणि मेल्यानंतर खाल्ला जातो.
तासन् तास टीव्ही बघणारे मला बघवत नाहीत!
घाईघाईत केलेला स्वयंपाकाच सर्वोत्कृष्ट होतो...
भुतांना भविष्यकाळ असतो का?
काल हा सर्वात महान शिक्षक आहे. पण तो प्रत्येक विद्यार्थ्याचा बळी घेतो...
"नकार देणं हि कला असेल, पण होकार देऊन कान न करणे ही खरी कला!"
बड्यांनी अपराध केल्यावर 'कार्यवाही' होते आणि छोट्यांनी केल्यावर कारवाई!
स्वाक्षरी ज्याला मागितली जाते तो लोकप्रिय कलाकार: अन ती नाकारतो तो सेलिब्रिटी!
"भविष्यावर माझा विश्वास नाही, पण ज्योतिष्यावर आहे!"
कोण म्हणतं बायकांना ओळखणं कठीण आहे? मी गर्दीत सुद्धा माझ्या बायकोला ओळखतो!
काँप्रेसर गरम झाल्याशिवाय फ्रीज थंड होत नाही.
मनात हाव आहे की भाव? हे हावभावावरून कळतं!
"कवितेतून हा धडा शिकलो, की हे आपल्याला कधीच जमणार नाही!"
दारुड्याला औषध बाटलीतून द्यावं. लवकर गुण येतो.
माझा आतला आवाज सांगतोय... तोंड बंद ठेव!
"मला काहीजण वंशाचा दिवा म्हणतात, तर काहीजण दिवटा!"
मेन्यू बघून माझ्या तोंडाला पाणी सुटतं आणि बिल बघून घशाला कोरड पडते...
न सुटलेली पोटं बघून माझ्या पोटात दुखतं!
'ऍडजस्टामेंट' प्रत्येकजण गर्भावस्थेतच शिकत असतो!
भोंदू बाबांच्या 'परमार्था' मागेही स्वार्थाच असतो.
'झोकून देऊन' काम करणं आणि 'झोकून काम करणं' यात बराच फरक आहे...
फराळ बनविण्याच्या काळात घराच्या फोनचं बिल वाढतं!
रक्तेवजी पित्त खवळतं तेव्हा वय झालं असं समजावं!
मुल्याशिक्षणाची परीक्षा मी कॉपी करून पास झालो...
उग्र परफ्यूम म्हणजे लोकांना टाळण्यासाठीचं सुरक्षाकवच!
थप्पड मारण्यात माझा हात कुणी धरू शकत नाही.
पाणी फुकट वाया गेलेलं पाहिलं की माझी आग-आग होते.
ओरडू नका हे देखील मुलांना ओरडूनच सांगावं लागतं!
"कवितेच्या वाटेला जायचं नाही, हा धडा मी शाळेतच शिकलो!"
निष्कारण लोळत पडण्याचा विचार मी स्वप्नातही करू शकत नाही.
"सल्लागार म्हणजे असा माणूस, जो आधी समस्या समजून घेतो आणि मग गुंता वाढवतो!"
जगातील सर्वात दुर्मिळ गोष्ट म्हणजे बायकोने स्वत:च्या मेक-अपवर समाधानी असणं!
हल्लीच्या मुली नवऱ्याला 'अरे' बरोबरच 'का रे'  ही करतात...
कष्टाचा पैसा माझ्या नशिबातच नाहीये!
मी भविष्यात इतिहास घडविणार आहे!
आळशी माणूस कामाच्या विचारानेही थकतो!
मंगळ नसलेल्या बायकाही मंगलासुत्रच घालतात!
पाण्यात पडल्यावर पोहता येतं. पण प्रेमात पडल्यावर बुडणारेच जास्त!
हातपाय न हलवता मिळवलेल्या पैशाला लगेच पाय फुटतात....
"अंगात 'दम' असणं चांगलं. पण, तो सारखा लागणं वाईट."
हत्तीवरून साखर वाटताना हात खालपर्यंत कसा पोचतो?
भारनियमामुळे हल्ली माझी ट्युबही उशिरा पेटते!
"वाढदिवसाचे फलक एवढंच सुचवतात: आपली वाढ झालीये, पण विकास नाही!"
'हाऊस वाईफ' कुणी हौसेनं होत नसतं!
जगात काहीही फुकट मिळत नाही. सल्ल्याशिवाय!
मी शाळेत नाव काढेन असं पालकांना वाटायचं पण शाळेनचं माझं नाव काढलं!
स्वत:च्या चुकीबद्दल अभिनंदन केलं जाण्याची एकमेव वेळ म्हणजे लग्न!
मोठी कार घेतल्यापासून मी शहरात रिक्षानेच फिरतो.
ट्रॅफिक जाममुळे हल्ली कोणाला 'सावकाश जा' असं सांगावं लागत नाही.
श्वास घ्यायला मला डॉक्टरांनी शिकवलं आणि रोखायला त्यांच्या बिलांनी!
पत्रिका न पाहता लग्न करू नये. छपाईच्या अनेक चुका असतात हल्ली!
"एकदा पात गमावली, की आपण वाट्टेल तसं वागायला मोकळे होतो."
"मुलीनं पळून जाऊन लग्न केलं, की पालकांची दमछाक होते!"
कुणी उशिरापर्यंत झोपून राहिलेलं मी बघूच शकत नाही म्हणूनच मी उशिरा उठतो.
"आपण स्वत:वर विनोद करायला शिकलो नाही, तर ती संधी दुसऱ्यांना मिळते."
लग्नानंतर मी पैशांचे व्यवहार पाहू लागलो आणि बायको रुपयांचे.
चुका टाळण्याचा एकमेव मार्ग म्हणजे अनुभव मिळवणं. अनुभव मिळवण्याचा एकाच मार्ग चूक करणं....
बायकांची होते ती दिवाळी. नवर्याळचं वाजतं ते दिवाळं!
"यशस्वी व्हायचं असेल, तर अयशस्वी, लोकांचा आधी अभ्यास करा."
मला अब्जाधीश व्हायचं नाहीये; पण त्यांच्यासारखं जगायचंय!
अंगावर काढलेलं दुखणं आपण नंतर डॉक्टरांच्या अंगावर ढकलतो.
मी जिभेचे चोचले पुरवत नाही फक्त पोटाचे पुरवतो!
"काहीच हाती लागत नाही, तेव्हा मिळतो तो अनुभव."
मी पैशाच्या मागे कधीच धावलो नाही. पैसाच माझ्या पुढे धावला...
काही काही बाबतीत माझा गोंधळ होतो... किंवा होतही नाही!
मला हट्टीपणा सोडायचाय पण इगो आड येतो.
रक्तदानाचं महत्व पटविण्यासाठिही बरंच रक्त आटवावं लागतं!
मी स्वत:ला मराठीतूनच उत्तम प्रकारे Express करू शकतो...
पावलावर पाऊल ठेवलं नाही तरी चालेल पण पायात पाय घालू नये.
"मूर्तिमंत भीती, दहशत, नैराश्या अनुभवलं नाहीये तुम्ही? सुखी आहात. लग्न करूच नका!"
"मित्रानं एकदा फसवलं, तर तो त्याचा दोष. पण दुसऱ्यांदा फसवलं, तर तुमचा!"
"मी समाजकारण करत नाही, याला समाजच कारण आहे."
प्रत्येक नियमाला अपवाद आहे. मी!
प्रदूषणाच्या त्रासातून वाचण्यासाठी मी 'कार' घेतली. आणि प्रदूषण वाढवले!
यशाकडे जाण्याचा मार्ग: काम चालू आहे!
जांभया टाळण्याचा जालीम उपाय झोप.
जगात सगळेच अज्ञानी असतात... वेगवेगळ्या विषयांत.
"प्रेम हे गोड स्वप्न असेल, तर लग्न हे गजराचं घड्याळ आहे."
माझा शाकाहारी बॉस रोज सगळ्यांचे डोकं खात असतो...!
हजार चुका करा; पण एकाच चूक हजार वेळा करू नका...
वेळप्रसंगी वेड्यांना शहाणं म्हणण्यातच शहाणपण आहे.
समजूतदार कोणाला म्हणावे? जे मला समजून घेतो त्याला...
तुमच भविष्य तुमच्या स्वप्नांवर अवलंबून आहे झोपी जा!
कानामागून आला अन कानाला चिकटला; मोबाईल!
"आपण केलेलं काम कुणाच्याच लक्ष्यात येत नाही, त्याला म्हणतात गुणवत्ता!"
वजन कमी करणं हे खायचं काम नाही!
घटस्फोटाचं मुख्य कारण लग्न!
'गाणं चांगलं गातेस' ... म्हणजे गीत चांगलं की आवाज?
"सांगण्यासारखे काही नसेल, तर खूप बोला!"
हैराण करतात त्या 'जटा' घायाळ करतात त्या 'बटा'
लवकर म्हातारपण टाळण्याच; उपाय: उशिरा जन्माला यायचं!
तारुण्यात न घसरलेला पाय उतारवयात घसरतो... बाथरुममध्ये!
"भांडण विकोपाला जाणार नसेल, तर ते करण्यात काही अर्थ नाही."
९च्या आत घरी येणारे नवरे म्हणजे बायकांसाठी सिरीयल किलर.
सगळं संपलय असं वाटतं तेव्हा भविष्यकाळ बाकी असतो!
आपल्या गरजेच्या वेळी बंद असणारं यंत्र म्हणजे AMT
लाल फितीच्या कारभाराविरुद्ध मी काळ्या फिती लावून आंदोलन करणार आहे.
पूर्व असोवा पश्चिम; 'दक्षिणे'ला उत्तर नाही!
"आपण लेट-करंट आहोत, हे कळायलाही उशीरच लागला!"
"स्वत:च्या चुकांपासून शिकतो, तो शहाणा अन दुसऱ्यांच्या चुकांपासून शिकतो, तो दीडशहाणा!"
राजकारणात पूर्वी चिखलफेक चालायची. आता चप्पलफेकही चालते!
आळशीपणात माझी कार्यक्षमता अफाट आहे.
"'नंतर बोलू'चा अर्थ, 'निघा आता!'"
इंद्रधनुष्य पावसाला घाबरत असावं. ते नेहमी पावसानंतरच येतं!
मंदीची चर्चाही सध्या तेजीत आहे!
माझ्याशी औपचारिक वागू नका... प्लीज!
"जगण्यातील विसंगतीला नशीब म्हणतात, आणि विसंगतीतील जगण्याला नोकरी म्हणतात!"
"रुटिनचा कंटाळा आला, की ऑफिसात काम करावं!"
"आत्महत्येचा प्रयत्न हा गुन्हा असेल, तर लग्न करणाऱ्यांना शिक्षा का होत नाही?"
पुरुषांच्या डोळ्यांवरून त्याची 'नजर' कळते आणि स्त्रीच्या डोळ्यांवरून तीची 'दृष्टी'
नातेवाईक जन्मात: मिळतात. सुदैवाने चांगले मित्र तरी आपल्याला निवडता येतात!
"विचारात गढून जाणं म्हणजे काय, हे वाक्य एखाद्या विचारी माणसालाच विचारायला हवे."
'प्रेम' ने माझ्या आयुष्यात प्रवेश केला आणि मी 'हेमाला' सोडलं!
"गप्पा राहण्याची संधी मिळाली, तर अजिबात सोडू नये!"
भांडखोर नसल्याच्या मुद्यावरून मी अनेकांशी वाद घातला.
बुद्धिमत्ता हि मोठी संपत्ती आहे. ती झाकूनच ठेवली पाहिजे!
'प्रेझेंट' देताना 'फ्युचर'चा विचार करावा लागतो.
मनगटातला जोर संपला की माणूस अंगठ्यांमध्ये भाग्य शोधतो!
"पाचाण्याजोगी थाप सुचत नसेल, तर माफी मागून मोकळं व्हा!"
"उंटावरून शेळ्या हाकणं, हा गाढवपणा नव्हे?"
विनोद हि हसण्यावारी नेण्यासारखी गोष्ट नाही!
पालकांच्या सोयीनुसार दिवसभरात मुलं लहान-मोठी होतात!
खूप विचारांती मी असं ठरवलं की यापुढे जास्त विचार करण्याचा नाही.
पाठांतराकडे मी कायमचं पाठ फिरवत आलोय!
"न केलेल्या चुकीसाठी मेमो मिळाला असेल, तर ऑफिसात सगळं सुरळीत आहे. असं समजावं!"
स्त्रियांच्या पंचविशीत आणि चाळीशीत ३० वर्षाचं अंतर असतं!
आर्थिक स्थैर्य आल्यानंतर मानसिक स्थैर्याची चिंता सुरु होते!
प्रेमात सगळंच माफ असतं... लग्नसुद्धा!
दंतवैद्याच्या बिलाकडे मी 'आ'वासून पाहत राहतो!
उधारी ठेवल्याने ओळखी वाढतात!
गुणवत्ता आणि पैसा यांचा 'अर्थाअर्थी' संबंध नसतो; कधीकधी!
हातात काम असल्याचं समाधान म्हणजे जॉब सॅटिस्फॅक्शन!
दवाखुरेपणा हीसुद्धा काहींची उजवीबाजू असते.
दुष्परिणाम माहित असूनही केलं जाणारं व्यसन म्हणजे प्रेम!
आमच्या भांडणात अंतिम शब्द माझाच असतो 'ठीक आहे! तुला हवं ते कर'
"महत्त्वाची कागदपत्रं हरवली, की मी अडगळ शोधतो!"
आजकाल सगळ्यांना लहानपणीच मोठ्ठं व्हायचं असतं!
मुलं खूप निरागस वागतात... द्वाडपणा करेपर्यंत!
बाहेर जायची संधी मिळाली नाही म्हणून अनेकांची निष्ठा टिकून राहते!
केसांमध्ये गुंता; पण केसांचा गुंता नको!
कर्माला दोष देणारे लोक ना-करते असतात!
घरातून निघताना माझे पाय जड होतात अन ऑफिसमध्ये आल्यावर हात!
"कर्ज घेताना बँकेचा इतिहास बघावा, आणि ठेव ठेवताना संचालकांचा."
मी मातीतला 'माणूस' आहे प्रत्येक गोष्टीत 'माती खातो!'
अफवा पसरवायला मला आवडत नाही. पण त्या न पसवता तरी काय करणार ना?
निष्कर्ष म्हणजे मेंदू थकल्याचे लक्षण!
"निराशावादी माणूस कसा ओळखायचा? जो 'वन वे'वर सुद्धा दोन्ही बाजूंना बघतो, तो!"
"तुम्हाला प्रकाशाचा वेग ठाऊक आहे, तर मग अंधाराचा वेग काय?"
आशावादी माणूस विसरण्यासाठी हसतो... आणि निराशावादी हसणंच विसरतो!
तुमची बायको ड्रायव्हिंग शिकत असेल तर... तिच्या मार्गात आडवे येऊ नका.
विश्रांती घेऊन कंटाळा आला असेल तर थोडी झोप घ्यावी... फ्रेश वाटते.
आवडत्या व्यक्तीला आपल्या 'इगो'साठी सोडण्यापेक्ष्या... आवडत्या व्यक्तीसाठी इगो सोडणं केव्हाही चांगलं!
तुमची स्वप्नं खरी करायची असतील तर... जास्त वेळ झोपू नका!
"भरपूर आनंदाची अपेक्षा करणं, हाच आनंदाच्या मार्गातला मोठा अडथळा आहे."
उठसूट उपोषणांचा मार्ग मला अजिबात पसंत नाही. मी त्याविरोधात उपोषण करणार आहे.
वाईट वाटून घेऊ नका... जगातल्या सगळ्याच लोकांकडे हुशारी नसते.
जीवनाची झगमगती बाजू दिसत नसेल; तर काळ्या बाजूला पॉलिश करा!
तज्ज्ञ मंडळी समस्या सोडवायला मदत करतात... त्यांनीच निर्माण केलेल्या...!
यापुढे मी कधीही खोटं बोलणार नाही. खरचं...!
दारू हळूहळू जीव घेते म्हणतात... इथे कुणाला घाई आहे?
हे पुस्तक खाली ठेवलं की उचलवत नाही.
आजचे संकल्प हा उद्याचा भूतकाळ आहे!
डोक्याचं काम असेल तर माझ्या कपाळावर आठ्या पडतात!
सिनेमावर दोनशे रुपये उडवणारेच भाजीच्या दोन रुपयांसाठी भांडतात!
"कर्जाची गरज नाही, हे सिद्ध केल्यानंतर कर्ज देऊ करते, ती बँक!"
वजन वाढलं की व्यायामही जड जातो!
चुका सगळेच करतात. त्या लवकर काबुल करतात ते नवरे.
पहाटेच्या मैफलींचा मला 'राग' येतो!
"आपण बिझी आहोत, हे रिकामा वेळ मिळाल्यावरच कळतं!"
पौष्टिक आणि रुचकर आहाराच दिवस म्हणजे उपास!
दिवाळीला मी घरी फराळाला मदत करतो... खाण्यासाठी!
नुसती वाट पाहून हाती येतं म्हातारपण
जगण्याच्या कलेत नृत्यापेक्षा कुस्तीच अधिक आहे...
आळस हा माणसाचा शत्रू आहे... मग चला तर त्याला मित्र करू या!
देवा वात बघण्याची मला शक्ती दे आत्ता लगेच ताबडतोब...
लोक लग्न का करतात? भांडायला व्यासपीठ मिळावं म्हणून...
आभार म्हणजे पुढील काम करून घेण्यासाठी केलेली विनंती.
दुसऱ्यांचा सल्ला ऐकणं ताबडतोब बंद करा!
"आपलं काहीतरी चुकतंय असंच गृहीत धरावं, चुकलं तरी आपण बरोबर; नाही चुकलं तरी!"
"ज्यांच्यासोबत आपण राहतो, त्यांच्याबद्दल वाटतं, ते प्रेम नव्हे. ज्यांच्याशिवाय आपण राहू शकत नाही, त्यांच्याबद्दल वाटतं, ते प्रेम."
"एकटेपणाला घाबरत असाल, तर लग्न अजिबात करू नका."
आपले विचार मांडण्याचा अधिकार प्रत्येकाला हवा आणि ते न ऐकण्याचाही!
